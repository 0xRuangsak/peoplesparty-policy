# อัพเกรดกรุงเทพ

หมวดหมู่ย่อย: [[กระจายอำนาจ]]

URL: https://election69.peoplesparty.or.th/policy/3/A-4-1

---

## ทำอย่างไรให้สำเร็จ? (the HOW)

การปฏิรูปโครงสร้างนี้ต้องดำเนินการผ่านการแก้ไขกฎหมายหลัก คือ พระราชบัญญัติระเบียบบริหารราชการกรุงเทพมหานคร พ.ศ. 2528 และที่แก้ไขเพิ่มเติมใหม่ทั้งฉบับ เพื่อกำหนดโครงสร้างการบริหารเป็นแบบสองชั้น โดยมีสาระสำคัญที่ต้องแก้ไขเพิ่มเติม ดังนี้:

1. จัดตั้ง "นคร" 

กำหนดให้มี นคร เป็นองค์กรปกครองส่วนท้องถิ่นระดับล่าง

“นคร” มีฝ่ายบริหารและสภาที่มาจากการเลือกตั้งของประชาชนโดยตรง

2. ขยายอำนาจ กทม. (ระดับบน)

• เพิ่มเติมอำนาจและหน้าที่ให้กรุงเทพมหานคร ในฐานะองค์กรปกครองส่วนท้องถิ่นระดับบน เพื่อให้ไม่ติดข้อจำกัดของกฎหมายของราชการส่วนกลาง และสามารถจัดทำบริการสาธารณะได้อย่างกว้างขวาง

• ดำเนินการโดย ยกเลิกถ้อยคำ "ภายใต้บังคับของกฎหมาย" ซึ่งจะมีผลให้ “ทำได้ทุกอย่าง ยกเว้นบางเรื่องที่ห้าม” (Negative List) จากเดิมที่กำหนดให้ทำได้เฉพาะที่กฎหมายกำหนด (Positive List)

3. แบ่งแยกการเงินอย่างชัดเจน

แบ่งแยกรายได้และการบริหารงบประมาณของ “กรุงเทพมหานคร” และ “นคร” อย่างชัดเจน

กรุงเทพมหานครสามารถสนับสนุนงบประมาณในรูปแบบของเงินอุดหนุนให้กับ “นคร” ได้

4. กำหนดกลไกแก้ไขข้อพิพาท

• กำหนดกลไกการประสานงานและวินิจฉัยข้อพิพาทระหว่าง “กรุงเทพมหานคร” และ “นคร”

• ประกอบด้วยตัวแทนจากรัฐบาลกลาง กรุงเทพมหานคร และนคร เพื่อให้การบริหารราชการกรุงเทพมหานครเป็นไปอย่างมีเอกภาพและแก้ไขความขัดแย้งระหว่างกันได้

รายเขตเร็วๆ นี้

บัญชีรายชื่อเร็วๆ นี้

