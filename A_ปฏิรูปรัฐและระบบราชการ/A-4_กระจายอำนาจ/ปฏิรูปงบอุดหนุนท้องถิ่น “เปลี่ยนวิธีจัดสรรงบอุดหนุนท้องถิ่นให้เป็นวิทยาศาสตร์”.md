# ปฏิรูปงบอุดหนุนท้องถิ่น “เปลี่ยนวิธีจัดสรรงบอุดหนุนท้องถิ่นให้เป็นวิทยาศาสตร์”

หมวดหมู่ย่อย: [[กระจายอำนาจ]]

URL: https://election69.peoplesparty.or.th/policy/3/A-4-4

---

## ทำอย่างไรให้สำเร็จ? (the HOW)

การปฏิรูประบบจัดสรรงบประมาณนี้ต้องอาศัยความร่วมมือและการกำหนดมาตรฐานจากหลายหน่วยงาน

1. กำหนดมาตรฐานบริการสาธารณะ:

• กรมส่งเสริมการปกครองส่วนท้องถิ่น (สถ.) หรือ หน่วยงานรัฐที่กำกับดูแลบริการสาธารณะโดยตรง (เช่น กรมควบคุมมลพิษ) ต้องกำหนด มาตรฐานบริการสาธารณะ ที่ชัดเจนสำหรับ อปท. รวมถึงกำหนดข้อมูลที่ต้องวัดผลและรายงานต่อสาธารณะ

2. กำหนดสูตรต้นทุนและราคาแนะนำ

• สำนักงบประมาณ จะต้องกำหนด สูตรคำนวณต้นทุนต่อหน่วย (Unit Cost) และ ราคาค่าบริการแนะนำ สำหรับแต่ละบริการสาธารณะที่ต้องการสนับสนุนให้ท้องถิ่นจัดทำตามมาตรฐานที่กำหนด

3. ประกาศรายการเงินอุดหนุน

• คณะกรรมการการกระจายอำนาจให้แก่องค์กรปกครองส่วนท้องถิ่น (ก.ก.ถ.) ต้องประกาศกำหนดรายการเงินอุดหนุนทั่วไปสำหรับแต่ละบริการสาธารณะที่ต้องการสนับสนุนให้ท้องถิ่นจัดทำ

4. วัดผลและเปิดเผยข้อมูล

• กรมส่งเสริมการปกครองส่วนท้องถิ่น (สถ.) หรือ หน่วยงานกำกับดูแลบริการสาธารณะ (เช่น กรมควบคุมมลพิษ) จะต้องวัดผลบริการสาธารณะที่ อปท. จัดทำ เปรียบเทียบกับมาตรฐานที่กำหนด และ เปิดเผยผลการวัดผลให้สาธารณะรับทราบและตรวจสอบได้

 





