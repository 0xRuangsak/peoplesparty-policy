# ปลดล็อกท้องถิ่น: ให้ท้องถิ่นพัฒนาเมือง

หมวดหมู่ย่อย: [[กระจายอำนาจ]]

URL: https://election69.peoplesparty.or.th/policy/3/A-4-3

---

## ทำอย่างไรให้สำเร็จ? (the HOW)

1. แก้ไขกฎหมายจัดตั้งท้องถิ่น

• ปรับปรุง พ.ร.บ. จัดตั้งท้องถิ่น (เทศบาล, อบต., อบจ.) เพื่อปลดล็อกให้ อปท. ออกข้อบัญญัติระเบียบเบิกจ่ายของตนเองได้ ยกฐานะ อบต. เป็นเทศบาล และกำหนดกลไกให้เกิดการควบรวมท้องถิ่นขนาดเล็กได้จริง

2. ปรับปรุงกฎหมายกระจายอำนาจ

• ปรับปรุง พ.ร.บ. กำหนดแผนและขั้นตอนการกระจายอำนาจฯ เพื่อเปลี่ยนหลักการกำหนดอำนาจหน้าที่ของ อปท. ให้เป็นรูปแบบ Negative List เพื่อปลดล็อกท้องถิ่นจากการถูกจำกัดและตีความอย่างแคบว่าบริการสาธารณะใดบ้างที่ท้องถิ่นจะสามารถทำเพื่อประชาชนได้บ้าง ซึ่งจะช่วยลดข้อกังวลในการทำงานของท้องถิ่น

3. ปรับปรุงกฎหมายเฉพาะภารกิจ

• ปรับปรุงกฎหมายที่เกี่ยวข้องกับการถ่ายโอนภารกิจให้ท้องถิ่น เช่น พ.ร.บ. จราจรทางบก, พ.ร.บ. โรงแรม, พ.ร.บ. สถานบริการ, พ.ร.บ. โรงงาน ฯลฯ

4. ระหว่างรอกฎหมายผ่าน ถ่ายโอนอำนาจให้ท้องถิ่นที่พร้อม

มอบอำนาจให้ท้องถิ่นที่พร้อมในระหว่างปรับปรุงกฎหมายที่เกี่ยวข้องกับการถ่ายโอนภารกิจให้ท้องถิ่น

5. ใช้อำนาจบริหารถ่ายโอนทรัพย์สิน

• ออกประกาศคณะกรรมการการกระจายอำนาจให้แก่องค์กรปกครองส่วนท้องถิ่น มอบอำนาจ หรือ ถ่ายโอนการใช้ประโยชน์ในพื้นที่ให้ท้องถิ่นที่จะสามารถบริหารจัดการและใช้ประโยชน์จากทรัพย์สินของรัฐให้เกิดประโยชน์มากกว่า 

5. การสร้างเครื่องมือใหม่ผ่านกฎหมายใหม่ๆ

• ปรับปรุงและออกกฎหมายใหม่เพื่อเพิ่มอำนาจให้ท้องถิ่นสามารถพัฒนาเมืองได้ดีขึ้น เช่น พ.ร.บ. จัดรูปที่ดิน, พ.ร.บ. เวนคืนที่ดิน, ร่าง พ.ร.บ. การบริหารจัดการขยะและการหมุนเวียนทรัพยากร เป็นต้น

 

รายเขตเร็วๆ นี้

บัญชีรายชื่อเร็วๆ นี้

