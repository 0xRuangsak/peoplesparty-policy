# ทำงาน 40 ชม./สัปดาห์ มีสิทธิลาไปดูแลคนที่รัก

หมวดหมู่ย่อย: [[สิทธิแรงงาน]]

URL: https://election69.peoplesparty.or.th/policy/4/D-4-1-02

---

## ทำไมต้องแก้ปัญหา (WHY)

ชั่วโมงทำงานที่มากเกินไป: ปัจจุบันกฎหมายไทยกำหนดให้ทำงานรวมล่วงเวลาได้สูงถึง 84 ชั่วโมงต่อสัปดาห์ (ทำงาน 6 วัน) ซึ่งส่งผลเสียต่อสุขภาพ ความสัมพันธ์ในครอบครัว และก่อให้เกิดความเหนื่อยล้าสะสม ซึ่งสุดท้ายจะลดทอนคุณภาพของงานและผลิตภาพในระยะยาว

สิทธิการลาที่ไม่ครอบคลุม: แรงงานเผชิญกับข้อจำกัดในการลา นายจ้างมีการใช้เงื่อนไข เช่น "เบี้ยขยัน" หรือการขอใบรับรองแพทย์สำหรับการลาป่วยเพียง 1 วัน ทำให้แรงงานไม่กล้าใช้สิทธิลาตามกฎหมาย

## เราจะทำอะไร (WHAT)

เรามุ่งหวังที่จะปรับปรุงมาตรฐานแรงงานไทยให้สอดคล้องกับหลักสากล เพื่อคุณภาพชีวิตที่เท่าเทียมและเป็นธรรม:

ลดชั่วโมงทำงาน: กำหนดให้ทำงานไม่เกิน 5 วัน หรือ 40 ชั่วโมงต่อสัปดาห์ (หากเกินต้องได้รับค่าล่วงเวลา) และสำหรับงานที่เป็นอันตรายต้องไม่เกิน 35 ชั่วโมงต่อสัปดาห์

เพิ่มสิทธิวันลาพิเศษ

ลาปวดประจำเดือน ไม่เกิน 3 วันทำงานต่อเดือน 

ลาไปดูแลคนที่รัก: ลาไปดูแลคนใกล้ชิด เช่น พ่อ แม่ พี่น้อง คู่สมรส หรือบุตรที่ป่วยหนัก ไม่เกิน 15 วันทำงานต่อปี

สนับสนุนคุณแม่ในที่ทำงาน: กำหนดให้สถานประกอบการต้องมีสถานที่และอุปกรณ์ที่เหมาะสมสำหรับการให้นมบุตรหรือบีบเก็บน้ำนม เพื่อส่งเสริมสวัสดิภาพของแม่และเด็ก

## ทำอย่างไรให้สำเร็จ (HOW)

ผลักดันร่างแก้ไข พ.ร.บ. คุ้มครองแรงงาน ของพรรคประชาชน อาศัยอำนาจตามรัฐธรรมนูญ มาตรา 147 เพื่อให้สมาชิกสภาผู้แทนราษฎรชุดต่อไป (ชุดที่ 27) สามารถพิจารณาและผ่านร่างแก้ไข พ.ร.บ.คุ้มครองแรงงาน พ.ศ. 2541 ที่เสนอโดย สส. พรรคประชาชน ในวาระที่ 2-3 ต่อไปได้

 

รายเขตเร็วๆ นี้

บัญชีรายชื่อเร็วๆ นี้

